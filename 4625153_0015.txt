...7-

mores essent virorum, qui agebant, melius ostendi non posse visum esset, quam
si inducerentur loquentes. Sed hic mos eo magis obtinuit, quod rerum scripto-
ribus vita publica accurate depingenda erat, ut quae a quibus viris facta et dicta
essent, viva imagine ad posteritatem proderentur.

Sed posteaquam de republica ipsa eiusque institutis quibusdam explicavi—
mus, ad litteras et sermonis rationem adgrediemur. In aetatem enim Pericleam
incidit summa artium et litterarum omnium cultura. Tum exstiterunt rerum scrip-
tores gravissimi, ars et tragica et comica palmam tulit, mira artificium opera
confecta ct monumenta venustatis exstructa sunt perennia, adeoque, ut Athenae
essent sedes quasi et domicilium omnium artium et litterarum liberalium. Philo-
sophorum etiam disciplinae antea suis quaeque locis quasi circumscriptae sedem
Athenis collocarunt, et quamquam atrox certamen de placitis tam diversis atque
inter se contrariis ortum erat, fleri tamen non potuit, quin ex hac oppositione
decretorum rebus tum strenue in examen vocatis vera et genuina philosophia
nasceretur. Nec minore cura sermo quoque Atticorum excultus ct perpolitus et
ad miram elegantiam perductus est. In linquae autem conformationem terra du-
rior et minus felix coeli temperies, at effeminationi officiens, conlunctio Attica-
rum tribuum in unam civitatem iamdudum facta, frequens peregrinorum commea-
tus , commercium denique et mercatura sanequam maximam vim exercuerunt.
Hinc Attici suum sibi linquae characterem expresserunt ad solididatem et uber-
tatem et verborum et structurae , atque orationem aeque distantem ab antiqua
austeritate Doricae dialecti ac luxuriante et molli dictione Ionica, mediam et
bene ex utraque temperatam compararunt. Primi tragici propria dialecto con-
formata copiam generosioris dictionis poeticae effinxerunt non spreta regularum
formula , comici familiarem sermonem diligentius excoluerunt, aeque puritatem,
congruentiam aequabilitatemque ac libere dicendi facultatem , leporem facetias-
que sectati. Posteaquam autem per sophistas sermo ad firma praecepta directus
est , Attici ad· historiarum expositionem, ad dicendi artem, ad philosophiae ex-
plicationem prosam fecerunt numerosam et verborum ambitu conclusam, severam
et gravem, venustam qualis est hominum politissimorum oratio, anologiae aeque
inservientem ac libere fingendi arbitrio. Postremo magnum subsidium in quo


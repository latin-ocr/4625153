..M wffiffiffffwfflfflssfflffw

De Attica eloquentia dissertatio,

 

——-——...

Quid ingenium ac multo magis quid ratio exercitatioque in eloquentia posset
praestare, Attici prae ceteris ostenderunt artemque dicendi adeo excoluerunt et
tam sublime in fastigium evexerunt, ut Attica eloquentia merito putetur lex qua-
si et norma dicendi. Attici enim postquam spendidas illas de Persis victorias
reportarunt, quasi rerum bellicarum satietate capti pacis artibus summo studio
navarunt operam et ingeniorum excellentia adiuti effecerunt, ut admirabili qua·
dam simplicitate, intelligendi sollertia, cogitata optime eloquendi facultate, doctrinae
elegantia multum inter Graecos eminerent. In omnibus igitur operibus quae At-
tici acerrimo pulchri venustique sensu imbuti effinxerunt, venustatis speciem licet
expressam videre. Quamobrem fieri non potuit , quin in arte quoque dicendi,
longe difficillima ac gravissima, etsi non Athenis nata, sed aliunde huc translata,
mox quid verum esset et quid vitiosum, probe perspicerent et solis Athenarum
moenibus vera et genuina includeretur eloquentia nec reliquae Graeciae civitates
in illius gloriae societatem admitterentur. In omnibus tamen artibus, quas homi-
nes factitant, artificia sive artis exercitationes disciplinis ipsis priores esse cxpe-
rientia docemur. Natura enim invenit artes, usu perficiuntur, disciplina vero otii
est et meditationis opus. Quippe origines artium proficiscuntur ex insita animi
indole et innata cogitandi sentiendique ratione, et sero demum exempla naturae
vi prolata pro praeceptis sunt et observatione earum rerum quae in artibus fac-
*itandis adhibitae sunt, ad theoriam et compositionem pervenitur. Neque vero
infitiandum est , homines naturae ipsius habitu bono per se ipsos ct disertos et

(¹)

 


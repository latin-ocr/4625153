—8—

nerxi ct robur artis oratoriae insunt, accessit inventa dialectica quam mirum
quantum avide receperunt Athenienses Eam Athenis iam docuit Zeno EleateS‚²⁰‘)
quo pythodorus et Callias praeceptore utebantur, qnorum prior Antiphontem ha-
bebat in disciplina. ⁷Maxime vero praecipui sophistae, qui dialecticam Athenis
ad ostentationem adhibebant, fuere Protagoras et Gorgias. 21) auin autem ad
bene intelligendum et ad eleganter acuteque cogitandum dialectica ²²] valeat pluri-
mum, dubitare non potest. Rerum enim genera et formas acute discernere docet,
quae si turpiter confundantur, inanis loquacitas et hallucinatio afferri potest, rite
disseri nullo pacto potest. Nam in ipso sententiarum ordine et partium distribu-

tione consistit vera artis oratoriae ratio. Hac igitur arte oratoriam ad summam
pervenisse maturitatem recte affirmaveris.

Denique ad tertium quem posuimus locum adgredimur, qui est de disci-
plina artis et de oratorum operibus. Ad liberorum enim institutionem prisco tem-
pore corporis modo exercitia , grammatica, poetarum lectio , musica adhibeban-
tur 23) , sed cum sophistae multifarias utilium rerum cognitiones profiterentur et
docerent mathematicam, astronomiam, ct linguam investigarent, ct de natura·
rerum et de rebus civilibus regendis dissererent, et philosophiam quandam licet ex
perversis principiis deductam traderent, occasio est oblata iis qui primis elemen-
tis essent imbuti, animos altiore doctrina excolendi. Novum enim genus disci-
plinae illi instituerunt et factum est, ut Athenis tum et rhetorum et philosopho-
rum ludi aperirentur. Quae autem perverse ab iis tradita erant, mox inventi
sunt, qui refellerent et reiicerent. Sic ea aetate scientia rerum plurimarum est
comprehensa, philosophia est exculta tum in cognitione rerum et explicatione
naturae posita, tum in descriptione expetendarum fugiendarumque rerum etin
regendis animorum motibus, tum in subtilitate disserendi et veritate iudicandi, et
quum rerum gestarum memoria exsisteret ampla, historiaque rerum copiam sup·
peditaret, quum in legum ac iuris civilis scientiam diligentius esset inquisitum,
oratio ipsa ad artis praecepta esset conformata non solum electione, sed etiam
constructione verborum, quid mirum si eloquendi ars consummaretur, cognata
scientiarum familiae toti. Nititur autem Atticorum eloquentia duobus fundamentis
et populari dicendi ratione et dialectica. Quemadmodum enim Atticam philosophiam,


-10-

Attici tamen sensu veri et recti apprime praediti diu delectari non potuerunt isti·
usmodi eloquentiae tractatione. Quum enim in publico verba facerent oratores,
ad popularem intelligentiam et ad vitam communem accommodate loqui debebant.
Quamobrem non potuerunt non eum sermonem recipere ‚ quo res vividiores et
efficaciores redderent. Genus igitur dicendi duplicem in modum brevi immutatum
est, tum per politicos oratores et logographos, quorum principes Andocides et
Lysias nugatoribus istis sophisticis suum omni fuco carentem ct sobrium sermo-
nem opponebant, tum per rhetores, qui dictioni inprimis curam habebant , pri-
mum per Thrasymachum et Theodorum, deinde per Isocratem, cuius virtus est.
ut eum naturali venustate coniunxerit periodorum expolitionem et mediocrium or·
namentorum usum. Denique accommodata opportune loco et tempori et personis
ad rerumque dicendarum formas ita traducta est oratio, ut grandia elate et mag-
nifice, media temperate et mediocriter, parva tenuiter et subtiliter pertractaren-
tur. ²⁹) Demosthenes et secundi ab illo Lycurgus. Aeschines , Hyperides omnia
in se comprehendentes veram effinxerunt eloquentiam bene temperatam ex tri-
bus illis dicendi generibus. lta ad perfectionis fastigium adscendens facta est
undique perfecta dicendi ratio, consummata nimirum prosa oratio. Quaenam au-
tem de omni dicendi ratione praecepta tradita sint. ³0) si quaesiveris ‚ adeo exi- —
guae sunt huius rei reliquiae ut particulas modo rhetoricae artis aegre colligere
possis. Sed ipsius institutionis ratio optime perspici potest ex Anaximene sive
ex rhetorica ad Alexandrum. Eius enim opere comprehensa esse videntur, quae
priores senserint atque excogitaverint. et haec praeceptio adeo obtinuit, ut qui
postea rhetoricam exercerent, eam quasi normam sequerentur. Melioris quidem
doctrinae ansam iam antea praebuit Plato , sed magis ut perversa sophistarum
praecepta expelleret, et indicaret, qua in re potissimum absoluta dicendi et scri-
bendi ratio versaretur , quam ut obsolveret. Ab Aristotele demum elaborata est
plena dicendi doctrina . ad communem tameu usum oratoribus minus utilis. lam
sequitur, ut de oratoribus ipsis, quantum praestiterint, dicendum videatur. Huius
tamen recensionis periculum tantum facicilius, ita ut ad veterum ³¹) maxime iu-
dicia nos dirigamus. Quemadmodum autem miram hominum in ore ac vultu ce-
terisque lineamentis dissimilitudinem atque diversitatem videmus, ita ne duo qui-
dem oratores eodem prorsus inter se stilo eademque dicendi forma conveniunt.


...6.-

Haec, de qua modo dixi, reipublicae temperatio inprimis favit eloquen-
tiae, sed fuere aliae quoque causae huius artis fautrices. Iam post bellum illud
celebratum contra Persas gestum occasio oblata fuit , qua usi oratores neglectis
rebus civilibus splendorem et ornatum dicendi exhibere artemque suam ostentare
poterant. Cui rei inserviebant orationes funebres 18) (λόγοι ἐπιτάφιοι), quarum
auctor Aristides fuisse fertur, cum iis qui in pugna ad Plataeas occubuissent,
iusta fierent. Atheniensium vero hic mos solum fuit proprius, utin honorem
eorum, qui decoram pro patria mortem obiissent, quotannis publicae solemni-
tates haberentur, quibus ii, qui in proeliis cecidissent, iusta persolverentur.
Oratores legebantur a Senatu qui dicerent, et solemnitas in Ceramico extra ur-
bem fiebat. Quae quum saepius repeteretur, factum est, ut oratores cum eo-
rum, qui sepultura ornandi esseut, laudatione maiorum praeconia coniungerent
adeoque in universas Athenarum laudes exspatiarentur. Hinc postea rhetores
et sophistae egregium sane campum nacti sunt, in quo artis suae ubertatem et
praestantiam explicarent, id qnod ex eo potissimum tempore factum videtur, quo
Gorgias Leontinus publice laudationem funebrem habuit. Ita exortum est illud
ad ostentationem comparatum dicendi genus, in quo maxime quid ars valeret,
expromi poterat. Praeterea idem illud bellum Persicum et magis etiam polo-
ponnesiacum, ut legationes frequentius emitterentur, effecit, et magna aucto-
ritate fruerentur legati, quos inter et rhetores publicos intercedebat intima quasi
cognatio. Inde a Gorgia (427 a. Chr.) potissimum intellectum est, quanti aesti-
mandi essent diserti legati. Athenienses igitur inprimis curarunt, ut eloquentis-
simis modo viris demandaretur legationis munus. Sic Callistratus Spartam pro-
fectus est, posteroque tempore Demosthenes, Aeschines, Lycurgus, Hyperides
emissi sunt. Adeo hoc exemplum traxit alias quoque civitates, ut ex brevibus
et gravibus sententiis etiam apud Spartanos dilataretur oratio inde a temporibus
Brasidae, Lysandri, Antaleidae. Legatorum enim erat suae civitatis defendere
et tueri commoda, et foedera cum aliis civitatibus iungere , ut patriae suae sa·
luti bene consuleretur. Harum orationum, quas legati habuerant, ad similitudi-
nem r-erum quoque conditores orationes suis inseruerunt monumentis, ut suam
et ipsi dicendi facultatem ostentarent. ¹⁴³) Mos quidem orationes in poematis et
in historia proferendi inde ab Homero ct Herodoto originem (luxit, cum, qui

